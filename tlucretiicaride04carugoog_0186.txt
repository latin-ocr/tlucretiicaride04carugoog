166 T. LUGRETII

Imparibus currens anfractibus aetheris oras
Pamin, et in partes non aequas dividit orbem3
Et, quod ab alterutra detraxit parte, reponit
Ejus in adversa tanto plus parte relatus ;
Donec ad id signum coeli pervenit, ubi anni
Nodus nocturnas exaequat lucibus umbras:
Nam medio cursu flatus Aquilonis et Austri
Distinet aequato coelum discrimine metas,
Propter signiferi posituram totius orbis, 690
Ann aa sol in quo contundit tempora serpens,
Obliquo terras et coelum lumine lustrans3
Ut ratio declarat eorum, qui loca coeli
Omnia dispositis signis ornata notarunt:
Aut, quia crassior est certis in partibus afir,
Sub terris ideo tremulum jubar haesitat igni,
Nee penetrare potest facile atque emergere ad ortus;
Propterea noctes hiberno tempore longae
Cessant‚ dum veniat radiatum insigne diei:
Aut etiam, quia sic alternis partibus anni 700
Tardius et citius consuerunt confluere ignes,
Qui faciunt solem certa. desurgere parte.

De lumine anoe.

Luna. potest solis radiis percussa nitere,
inque dies majus lumen convertere nobis
Ad speciem, quantum solis secedit ab orbe,
Donec eum eontra pleno bene lumine fulsit,
Atque oriens obitus ejus super edita vidit:
Inde minutatim retro quasi condere lumen
Debet item, quanto propius jam solis ad ignem
Labitur ex alia signorum parte per orbem: 710
Ut faciunt, lunam qui fingunt esse pilai
consimilem, cursus ue viam sub sole tenere:
Propterea fit, uti vi eantur dicere verum.

Est etiam quare proprio cum lumine possit
Volvier, et varias splendoris reddere formas.

