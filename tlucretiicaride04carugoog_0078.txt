58 Τ. ΙιΠΟΒΕΤΠ

Dissimiles igitur formae glomeramen in unum
Conveniunt, et res permixto semine constant.
Quin etiam passim nostris in versibus ipsis
Multa elementa vides multis communia verbis ;
Quum tamen inter se versus ac verba necesse est
Confitewe alia ex aliis constare elementis:
Non, quo multa parum communis litera currat,
Aut nulla inter se duo sint ex omnibus isdem‘:
Sed uia non vulgo paria omnibus omnia constant.
Sic 03:12 in rebus item communia multa,
Multarum rerum quum sint primordia, longe
Dissimili tamen inter se consistere summa
Possunt: ut merito ex aliis constare feratur
Humanum genus ac fruges arbustaque laeta.

Nec tamen omnimodls connecti posse putandum est

Omma: nam vulgo fieri portenta videres3
semiferas hominum species exsistere; et altos
Interdum ramos e gigni corpore vivo;
Multaque connecti terrestria membra marinis:
Tum flammam tetro spirantes ore Chimaeras
Pascere nami-am per terras omniparentes.
Quomm nil fieri manifestum est: omnia quando
Seminibus certis certa genetrice creata
Conservare genus crescentia posse videmus.

Scilicet id certa fieri ratione neeesse est:
Nam sua cuique cibis ex omnibus intus in artus
Corpora discedunt3 connexaque convenientes
Efficiunt motus: at contra aliena videmus
Rejicere in terras naturam3 multaque caecis
Corporibus fugiunt e corpore percita plagis ;
Quae neque connecti quoquam potuere, neque intra
Vitales motus consentire, atque animari. ,

Sed ne forte putes animalia sola teneri
Legibus his ; quaedam ratio disterminat omnes.
N am, veluti tota natura dissimiles sunt

⁸ iddmn MS.

(390

70⁰

710

