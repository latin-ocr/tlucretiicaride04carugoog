174 Τ. LUORETH

Sed nemora atque cavos montes silvasque colebant,

Et frutices inter condebant squalida membra,

Verbera ventorum vitare imbresque coacti.

N ec commune bonum poterant spectare, neque ullis

Moribus inter se scibant nec legi us uti.

Quod cuique obtulerat praedae fortuna, ferebat,

Sponte sua sibi quisque valere et vivere doctus.

Et Venus in silvis jungebat corpora amantum: 960

Conciliabat enim vel mutua quamque cupid0,

Vel violenta viri vis atque impensa libid0‚

Vel pretium, glandes atque arbuta, vel pira lecta.
Et manuum mira freti virtute pedumque,

consectabantur silvestria saecla ferarum

Missilibus saxis et magno pondere clavae3

Multaque vincebant, vitabant pauca latebris;

Setigerisque pares suibus silvestria membra

Nudabant terrae, nocturno tempore capti,

Circum se foliis ac frondibus involventes. 970

N ec plangore diem magno solemque per agros

Quaerebant pavidi, palantes noctis in umbris:

Sed taciti respectabant somnoque sepulti,

Dum rosea face sol inferret lumina coelo.

A parvis¹ quod enim consuerant cernere semper,

Alterno tenebras et lucem tempore gigni,

Non erat, ut fieri posset, mirarier unquam,

Nec diffidere, ne terras aeterna teneret

Nox, in per etuum detracto lumine solis.

Sed magis i ud erat curae, quod saeela ferarum 980

Infestam miseris faciebant saepe quietem;

Ejectique domo fugiebant saxea tecta

Spumigeri ¹ suis adventu validique leonis3

Atque intempesta cedebant nocte paventes

Hospitibus saevis instrata cubilia fronde.

· Nec nimio tum plus, quam nunc, mortalia saecla

Dulcia linquebant labentis lumina vitae.

ί Ριιοτίις ΜΒ. ⁸ Setigeri3 Me. -

