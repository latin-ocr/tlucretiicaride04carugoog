LIBER QUINTUS. 179

Invidia quoniam, ceu fulmine, summa vaporant 1130
Plerumque, et quse sunt altis magis edita cumque:
Quandoquidem sapiunt alieno ex ore, petuntque

Res ex auditis potius, quam sensibus ipsis:

Nec magis id nunc est, nec erit mox, quam fuit ante.

Ergo, regibus occisis, subversa jacebat
Pristina majestas soliorum et sceptra superba;

Et capitis summi praeclarum insigne cruentum
Sub pedibus vulgi magnum lugebat honorem:
N am cupide conculcatur nimis ante metutum.

Res itaque ad summam faecem turbasque redibat, 1140
Imperium sibi quum ac summatum quisque petebat.
Inde magistratum partim docuere creare,

J uraque constituere, ut vellent legibus uti:

Nam genus humanum, defessum vi colere aevum,
Ex inimicitiis languebat; quo magis ipsum

Sponte sua cecidit sub leges arctaque jura.

Acrius ex ira quod enim se quisque parabat

Ulcisci‚ quam nunc concessum est legibus oequis3
Hanc ob rem est homines pertaesum vi colere aevum.
Unde metus maculat poenarum praemia vitae. 1150
circumretit enim vis atque injuria quemque,

Atque, unde exorta est, ad eum plerumque revertit3
Nec facile est placidam ac pacatam degere vitam,
Qui violat factis communia foedera pacis.

Etsi fallit enim divum genus humanum ue,
Perpetuo tamen id fore clam diffidere de t:
Quippe ubi se multi per somnia saepe loquenteS,
Aut morbo delirantes, protraxe ferantur,

Et celata diu in medium peccata dedisse.

Nunc quae causa desim per magnas numina gentes 1160
Provulgarit, et ararum compleverit urbeS,
suscipiendaque curarit solennia sacra,

Ques nunc in magnis florent sacra rebu’ locisque:
Unde etiam nunc est mortalibus insitus horror,
Qui delubra deum nova toto suscitat orbi

