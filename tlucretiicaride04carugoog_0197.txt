LIBER QUINTUS. 177

Quum metus, aut dolor est, et quum jam gaudia gliscunt?

Quippe etenim licet in rebus cognoscere apertiS. 1061
Irritata canum quum primum magna Molossum
Mollia ricta fremunt, duros nudantia dentes,
Longe alio sonitu rabie distracta minantur3
Et quum jam latrant, et vocibus omnia complent.
At catulos blande quum lingua lambere tentant,
Aut ubi eos lactant pedibus, morsuque petentes
Suspensis teneros imitantur dentibus haustus,
Longe alio pacto gannitu vocis adulant3
Et quum deserti baubantur in aedibus, aut quum 1070
Plorantes fugiunt submisso corpore plagas.
Denique non hinnitus item differre videtur,
Inter equas ubi equus florenti aetate juvencus
Pinnigeri saevit calcaribus ictus amoris,
Et fremitum patulis sub naribus edit ad arma,
Et quum sic alias concussis artubus hinnit?
Postrem0‚ genus alituum variaeque volucreS‚
Accipitres atque ossifragae mergique, marinis
Fluctibus in salso victum vitamque petentes,
Longe alias alio jaciunt in tempore voces, 1080
Et quum de victu certant, praedaque repugnant.
Et partim mutant cum tempestatibus una
Raucisonos cantus cornicum saecla vetusta
corvorumque greges, ubi aquam dicuntur et imbres
Poscere, et interdum ventos aurasque vocare.
Ergo, si varii sensus animalia cogunt,
Muta tamen quum sint, varias emittere voces;
Quanto mortales magis aequum est tum potuisse
Dissimiles alia atque alia res voce notare?
Illud in his rebus tacitus ne forte requiras, 1090
Fulmen detulit in terras mortalibus ignem
Primitus3 inde omnis flammarum diditur ardor.
Multa videmus enim coelestibus incita fiammis
Fulgere‚ quum coeli donavit plaga vapores.
Et ramosa tamen quum ,ventls pulsa vacillans
ιτ

