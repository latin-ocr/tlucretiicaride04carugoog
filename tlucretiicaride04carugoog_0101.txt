LIBER TERTIUS. 81 ς,

Motibus: hanc ob rem vitam retinere talemus.

Nunc, ea quo pacto inter sese mixta, quibusque
Compta modis vigeant, rationem reddere aventem 260
Abstrahit invitum patrii sermonis egestas.

Sed tamen, ut potero summatim attingere, tangam.

Conjunctio animi et animarum.

Inter enim cursant primordia principiorum
Motibus inter se, nihil ut secernier unum
Possit, nec spatio fieri divisa potestas:
Sed quasi multae vis unius corporis exstant.
Quod genus in quovis animantum visere vulgo
Est odor et quidam calor et sapor: et tamen ex his
Omnibus est unum perfectum corporis augmen.
Sic calor atque aer et venti caeca potestas , 270
Mixta creant unam naturam, et mobilis illa
Vis, initum motus ab se quae dividit illis,
Sensifer unde oritur primum per viscera motus.

Nam penitus prorsum latet haec natura, subestque:

Nec magis hac infra quidquam est in corpore nostro:
Atque anima est animae proporro totius ipsa:

Quod genus in nostris membris et corpore toto

Mixta latens animi vis est animusque potestas;
Corporibus quia de parvis paucisque creata est. ,
Sic tibi nominis haec expers vis facta minutis 280
Corporibus latet: atque anima'i totius ipsa ·
Proporro est anima, et dominatur corpore toto.

Consimili ratione necesse est, ventus et aer

Et calor inter se vigeant commixta per artus,

Atque aliis aliud subsit m ‘s‚ emineatque:

Ut quiddam fieri videatur e omnibus unum:

Ne calor ac ventus seorsum, seorsumque potestas ²
Acris interimant sensum, diductaque solvant.

