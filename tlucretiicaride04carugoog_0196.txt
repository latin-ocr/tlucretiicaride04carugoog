176 Τ. LUGRE'I'II

Sed bona magnaque pars servabant foedera casti;
Aut genus humanum jam tum foret omne peremptum,
Nec potuisset adhuc perducere saecla propago.

At varios linguae sonitus natura subegit
Mittere, et utilitas expressit nomina rerum:
Non alia longe ratione, atque ipsa videtur
Protrahere ad gestum pueros infantia linguae3 1030
Quum facit, ut digito, quae sint praesentia, monstrent.
Sentit enim vim quisque suam, quam possit abuti:
Cornua nata prius vitulo quam frontibus exstent,
Illis iratus petit atque infensus inurget:
At catuli pantherarum scymnique leonum,
Unguibus ac pedibus jam tum morsuque repugnant,
vix etiam quum sunt dentes unguesque creati.
Alituum porro genus alis omne videmus
Fidere, et a pennis tremulum petere auxiliatum.
Proinde putare, aliquem tum nomina distribuisse 1040
Rebus, et inde homines didicisse vocabula prima,
Desipere est: nam cur hic posset cuncta notare
Vocibus, et varios sonitus emittere linguae,
Tempore eodem alii facere id non quisse putentur?
Praeterea, si non alii quoque vocibus usi
Inter se fuerant, unde insita notities est.
Utilitas etiam, unde data est huic prima potestas,
Quid vellet facere, ut sciret animoque videret?
Cogere item plures unus, victosque domare
Non poterat, rerum ut perdiscere nomina vellent3 1050
Nec ratione docere ulla, suadereque surdis,
Quid sit opus fact03 faciles neque enim paterentur,
Nec ratione ulla sibi ferrent amplius aures
Vocis inauditos sonitus obtundere frustra.

Postremo, quid in hac mirabile tantopere est re,
Si genus humanum, cui vox et lingua vigeret,
Pro vario sensu varias res voce notaret3
Quum pecudes mutoe, quum denique saecla ferarum
Dissimiles soleant voces variasque ciere,

