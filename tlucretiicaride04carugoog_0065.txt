LIBER SECUNDUS. 45

Et vetere exoritur semper novus ordine certo,
Nec declinando faciunt primordia motus
Principium quoddam, quod fati foedera rumpat,
Ex infinito ne causam causa sequatur:
Libera per terras unde haec animantibus exstat,
Unde est haec, inquam, fatis avulsa voluntaS,
Per quam progredimur, quo ducit quemque voluptas;
Declinamus item motus, nec tempore certo,
Nec regione loci certa, sed ubi ipsa tulit mens? 260
Nam dubio procul his rebus sua cuique voluntas
Principium dat: et hinc motus per membra rigantur f.
Nonne vides etiam, patefactis tempore puncto
carceribuS, non posse tamen prorumpere equorum
Vim cupidam tam de subito, quam mens avet ipsa?
'Omnis enim totum per corpus materiai
Copia conquiri debet, concita per artus
Omnes, ut studium mentis connexa sequatur:
Ut videas initum motus a corde creari,
Ex animique voluntate id procedere primum3 270
Inde dari porro per totum corpus et artus,

Nec simile est, ut quum impulsi procedimus ictu,
Viribus alterius magnis magnoque coactu:
Nam tum materiam totius corporis omnem
Perspicuum est nobis invitis ire rapique,
Donec eam refraenavit per membra voluntati.
J amne vides igitur, quamquam vis extera multos
Pellat, et invitos cogit procedere saepe,
Praecipitesque rapit, tamen esse in pectore nostro
Quiddam, quod contra pugnare obstareque possit3 280
Cujus ad arbitrium quoque copia materiai
Cogitur interdum flecti per membra, per artus,
Et rojecta refraenatur retroque residit?

uare in seminibus quoque idem fateare necesse est,

Esse aliam praeter plagas et pondera causam
Motibus, unde haec est nobis innata potestas:

c vagantur ; Me.

