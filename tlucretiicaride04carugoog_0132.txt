112 Τ. LUORE'HI

Rem contra speculum ponas, apparet imago:
Perpetuo fluere ut noscas e corpore summo

'sexturas rerum tenues, tenuesque figuras,

Ergo multa brevi spatio simulacra geruntur, 160
Ut merito celer his rebus dicatur origo.

Et quasi multa brevi spatio submittere debet

Lumina sol, ut perpetuo sint omnia plena;

Sic a rebus item simili ratione necesse est

Temporis in puncto rerum simulacra ferantur

Multa modis multis in cunctas undique partes:
Quandoquidem, speculum quocumque obvertimus oris,
Res ibi respondent simili forma atque colore.

Praeterea, modo quum fuerit liquidissima coeli
Tempestas, perquam subito fit turbida foede 170
Undique3 uti tenebras omnes Acherunta rearis
Liquisse‚ et magnas coeli complesse cavernas 3
Usque ade0, tetra nimborum nocte coorta,

Impendent atrae formidinis ora superne.
Quorum quantula pars sit imagQ dicere nemo est
Qui possit, neque eam rationem reddere dictis.

De celeritate simulacrum.

Nunc age, quam celeri motu simulacra ferantur,
Et quae mobilitas illis tranantibus auras
Reddita sit, longo spatio ut brevis hora teratur,
In quemcunque locum diverso numine tendunt, 180
Suavidicis potius, quam multis, versibus edam:
Parvus ut est cycni melior canor, ille gruum quam
Clamor, in aetheriis dispersus nubibus austri.
PrincipiO, persaepe leves res atque minutis
Corporibus factas, celeres licet esse videre.
In quo jam genere est solis lux, et vapor ejus ς
Propterea quia sunt e primis fact-a minutis;
Quoe quasi cuduntur, perque aeris intervallum
Non dubitant transire, sequenti concita plaga.
Suppeditatur enim confestim lumine lumen, 190

