LIBER PRIMUS. 33

Omne quidem vero nihil est quod finiat extra. 1000·
Est igitur natura loci spatiumque profundi,
Quod neque clara suo percurrere flumina cursu
Perpetuo possint aevi labentia tractu3
Nec prorsum facere, ut restet minus ire, meando:
Usque adeo passim patet ingens copia rebus,
Finibus exemptis, in cunctas undique partes.

Ipsa modum porro sibi rerum summa parare
Ne possit, natura tenet: quia corpus inani,
Et, quod inane autem est, finiri corpore cogit:
Ut sic alternis infinita omnia reddat. 1010
Aut etiam, alterutrum nisi terminet alterum eorum,
Simplice natura, ut pateat tamen immoderatum:
Ν ec mare, nec teum, nec coeli lucida templa,
Nec mortale genus, nec divum corpora sancta
Exiguum possent hora'i sistere tempus.
Nam dispulsa suo de coetu, materiai
Copia ferretur magnum per inane soluta,
Sive adeo potius nunquam concreta creasset
Ullam rem, quoniam cogi disjecta nequisset.

N am certe neque consilio primordia rerum 1020
Ordine se suo quaeque sagaci mente locarunt;
N ec quos quaeque darent motus pepigere profecto:
Sed, quia multa modis multis mutata, per omne
Ex infinito vexantur percita plagis.
Omne genus motus et costus experiundo
Tandem deveniunt in tales disposituras,
Qualibus haec rebus consistit summa creata:
Et multos etiam magnos servata per annos,
Ut semel in motus conjecta est convenientes,
Efficit, ut largis avidum mare fluminis undis 1030
Integrent amnes, et solis terra vapore
Feta novet foetus, summa quoque gens animantum
Floreat, et vivant labentes aetheris ignes. ν
Quod nullo facerent pacto, nisi materiai
Ex infinito suboriri copia posset,

υ

