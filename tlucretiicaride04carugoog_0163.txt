LIBER QUARTUS. â€™ 143

Inde Venus varia producit sorte figuras,

Majorumque refert vultus, vocesque, comasque 3 1220
Quandoquidem nihilo minus haec de semine certo

Fiunt, quam facies et corpora membraque nobis.

Et muliebre oritur patrio de semine saeclum,

Maternoque mares exsistunt corpore creti.

Semper enim partus duplici de semine constat:

Atque, utri simile est magis id, quodcumque creatur,
Ejus habet plus arte aequa3 quod cernere possis,

Sive virum subo es, sive est muliebris origo.

Nec divina satum genitalem numina cuiquam
Absterrent, pater a natis ne dulcibus unquam 1230
Appelletur, et ut sterili Venere exigat aevum3
Quod plerumque putant, et multo sanguine moesti
conspergunt aras, adolentque altaria donis,

Ut gravidas reddant uxores semine largo:

Nequidquam divum numen, sortesque fatigant.

Nam steriles nimium crasso sunt semine partim,

Et liquido praeter justum tenuique vicissim.

Tenue, locis quia non potis est affigere adhaesum,
Liquitur extemp10, et revocatum cedit abortu:

crassius hoc porro, quoniam concretius aequo 1240
Mittitur, aut non tam prolixo provolat ictu,

Aut penetrare locos aeque nequit, aut penetratum,

AEgre admiscetur muliebri semine semen.

N am multum harmoniae Veneris differre videntur-3
Atque alias alii complent magis, ex aliisque

Suscipiunt aliae pon us magis, inque gravescunt.

Et multae steriles hymenaeis ante fuerunt

Pluribus, et nactae post sunt tamen, unde puellos
Suscipere et partu possent ditescere dulci3

Et, quibus ante domi foecundae saepe nequissent 1250
Uxores parere, inventa est illis quoque compar

Natura, ut possunt natis munire senectam.

Usque adeo magni refert, ut semina possint
Seminibus commisceri genitaliter apta,

