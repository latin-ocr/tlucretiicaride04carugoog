54 Τ. LUGRE'PII

Materiae tanto in lage turbaque aliena? 550 ·
Non, ut opinor, haqfent rationem conciliandi:
Sed, quasi naufragiis magnis multisque coortis,
Disjectare solet magnum mare transtra, guberna ⁸,
Antennas‚ proram, malm, tonsasque, natantes,
Per terrarum omnes oras fluitantia aplustra
'Ut videantur, et indicium mortalibus edant,
Infidi maris insidias viresque dolumque
'Ut vitare velint, neve ullo tempore credant,
Subdola quum ridet placidi pellacia ponti:
Sic tibi, si finita semel primordia quaedam 560
constitues, sevum debeth sparsa per omnem
Disjectare aestus diversi materiai:
Nunquam in concilium ut possint compulsa coire,
Nec remorari in concilio, nec crescere adaucta:
Quorum utrumque palam fieri manifesta docet res,
Et res progigni, et genitas procrescere posse:
Esse igltur genere in novis primordia rerum
Infinita palam est, un e omma suppeditantur.
Nec superare queunt motus itaque exitiales
Perpetu0‚ neque in aeternum sepelire salutem3 570
N ec porro rerum genitales auctificique
Motus perpetuo possunt servare creata.
Sic se uo geritur certamine principiorum
Ex inffinito contractum tempore bellum:
Nunc hic, nunc illic superant vitalia rerum,
Et superantur item3 miscetur funere vagor,
Quem pueri tollunt visentes luminis oras:
N ec nox ulla diem, neque noctem aurora secuta est,
Quae non audierit mixtos vagitibus aegris
Ploratus‚ mortis comites et funeris atri. 580
Illud in his obsignatum quoque rebus habere
Convenit, et memori mandatum mente tenere:
Nil esse, in promptu quorum natura videtur,
Quod genere ex uno consistat principiorum:
¹ curva carium MS.

