222 T. LUGRE'HI

Nonne vides etiam, coeli novitate et aquarum
Tentari, procul a patria quicumque domoque
Adveniunt'l ideo quia longe discrepitant res.

Nam quid Britannis coelum differre putamus,

Et uod in AEgypto est, qua mundi claudicat axis?
Quidve, uod in Ponto est, differre, et Gadibus, atque
Usque nigra virum percocto saecla calore.

Quae quum quatuor inter se diversa videmuS,

Quatuor a ventis et coeli partibus esse, 1110
Tum color et facies hominum distare videntur

Largiter, et morbi generatim saecla tenere.

Est elephas morbus, qui propter flumina N ili
Gignitur AEgypto in media, neque praeterea usquam.

Atthide tentantur gressus, oculique in Achaeis
Finibus: inde aliis alius locus est inimicus
Partibus ac membris: varius concinnat id aer.

Proinde ubi se coelum, quod nobis forte alienum,
commovet, atque aet inimicus serpere coepit3
Ut nebula ac nubes paulatim repit, et omne, 1120
Qua graditur, conturbat, et immutare coactat.

Fit quoque, ut in nostrum quum venit denique coelum,
Corrumpat, reddatque sui simile atque alienum.
Haec igitur subito clades nova, pestilitasque,
Aut in aquas cadit, aut fruges persidit in ipsas,
Aut alios hominum pastus pecudumque cibatus ;
Aut etiam suspensa manet vis aere in ipso;
Et, quum spirantes mixtas hinc ducimus auras,
Illa quoque in corpus pariter sorbere necesse est.
Oonsimih ratione venit bubus quoque saepe 1130
Pestilitas, etiam pigris balantibus aegros.
Nec refert, utrum nos in loca deveniamus
Nobis adversa, et coeli mutemus amictum:
An coelum nobis ultro natura coruptum
Deferat, aut aliquid, quo non consuevimus uti,
Quod nos adventu possit tentare recenti.

