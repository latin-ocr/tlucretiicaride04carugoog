LIBER TERTIUS. 87

Inde, ubi robustis adolevit viribus aetas, 450
Consilium quoque majuS, et auctior est animi vis:
Post ubi jam validis quassatum est viribus aevi
Corpus, et obtusis ceciderunt viribus artus ;
Claudicat ingenium, delirat linguaque mensque,
Omnia deficiunt, atque uno tempore desunt.
Ergo dissolvi quoque convenit omnem animai
Naturam, ceu fumus in altas aeris auras:
Quandoquidem gigni pariter, pariterque videmus
Crescere, et, ut docui, simul aevo fessa fatiscit.

Huc accedit, uti videamus, corpus ut ipsum 460
Suscipere immanes morbos, durumque dolorem;
Sic animum curas acres luctumque metumque.
Quare participem leti quoque convenit esse.

Quin etiam morbis in corporis avius errat
Saepe animus ; dementit enim, deliraque fatur:
Interdumque gravi lethargo fertur in altum
AEternumque soporem, oculis nutuque cadenti τ
Unde neque exaudit voces, neque noscere vultus
Illorum potis est, ad vitam qui revocantes
Circumstant, lachrymis rorantes ora genasque. 470
Quare animum quoque dissolvi fateare necesse est,
Quand uidem penetrant in eum contagia morbi:
Nam do or ac morbus leti fabricator uterque est ;
Multorum exitio perdocti quod sumus ante.

Denique, cor hominum quum vini vis penetravit
Acris, et in venas discessit diditus ardor,
Consequitur gravitas membrorum, praepediuntur
Crura vacillanti, tardescit lingua, madet mens,
N ant oculi; clamor, singultus, jurgia gliscunt ; ,
Et jam cetera de genere hoc quaecumque sequuntur; 480
Cur ea sunt, nisi quod vehemens violentia vini
Conturbare animam consuevit corpore in ipso 'l
At quaecumque queunt conturbari inque pediri,
Significant, paulo si durior insinuarit
Causa, fore ut pereant, aevo privata futuro.

