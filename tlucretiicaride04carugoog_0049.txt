LIBER PRIMUS. 29

Ossaque, et omnino venas partesque cruoris;
Fiet, uti cibus omnis et aridus, et liquor ipse,
Ex alienigenis rebus constare putentur,
Ossibus et nervis venisque et sanguine mixta.
Praeterea, quaecumque e terra corpora crescunt,
Si sunt in terris, terram constare necesse est
Ex alienigenis, quae terris exoriuntur. 870
Transfer item, totidem verbis utare licebit:
In lignis si flamma latet, fumusque, cinisque,
¹*Ex alienigenis consistant ligna necesse est.
Linquitur hic tenuis latitandi copia quaedam,
Id quod Anaxagoras sibi sumit; ut omnibus omnes
Res putat immixtas rebus latitare, sed illud
Apparere unum, cujus sint pluria mixta,
Et magis in promtu, primaque in fronte locata:
Quod tamen a vera longe ratione repulsum est.
Conveniebat enim, fruges quoque soepe, minaci, 880
Robore cum saxi fran untur, mittere signum
Sanguinis, aut aliqui nostro quae corpore aluntur:
Quum lapidem in lapidem terimus, manare cruorem.
Consimili ratione herbas quoque saepe decebat,
Et laticis dulces guttas similique sapore
Mittere, lani erae quales sunt ubere lactis:
Scilicet, et g ebis terrarum saepe friatis
Herbarum genera et fruges frondesque videri
Dispertita, ac in terram latitare minute;
Postremo, in lignis cinerem fumumque videri, 890
Quum praefracta forent, ignesque latere minutos.
Quorum nil fieri quoniam manifesta docet res,
Scire licet, non esse in rebus res ita mixtas:
Verum semina multimodis immixta latere
Multarum rerum in rebus communia debent.
At saepe in magnis fit montibus, inquis, ut altis
⁸ Sequuntur in ΜΒ. versus duo,

“ Praetera tenu· qnae corpora cunque alit, auget,
Ex alienigenis, qun lignis eroriuntnr.”

